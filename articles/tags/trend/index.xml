<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>trend on Hugo Themes</title>
    <link>https://example.com/tags/trend/</link>
    <description>Recent content in trend on Hugo Themes</description>
    <generator>Hugo -- gohugo.io</generator>
    <language>en</language>
    <copyright>Copyright © 2008–2019, Steve Francia and the Hugo Authors; all rights reserved.</copyright>
    <lastBuildDate>Sun, 27 Sep 2020 00:00:00 +0000</lastBuildDate><atom:link href="https://example.com/tags/trend/index.xml" rel="self" type="application/rss+xml" />
    <item>
      <title>A Whole New Mind ทักษะด้านไหน “ชนะ” ในโลกอนาคต</title>
      <link>https://example.com/post/a-whole-new-mind/</link>
      <pubDate>Sun, 27 Sep 2020 00:00:00 +0000</pubDate>
      
      <guid>https://example.com/post/a-whole-new-mind/</guid>
      <description>ในโลกสมัยใหม่ที่หุ่นยนต์เข้ามาทำงานแทนคนได้แทบทุกด้าน คุณจะแน่ใจได้ยังไงว่าตัวเองจะไม่ถูกทิ้งไว้ข้างหลัง? ทักษะของคุณกำลังล้าสมัยหรือไม่? ทักษะอะไรจะเป็นที่ต้องการในอนาคต? บริษัทสมัยใหม่อย่าง Google และ Facebook อยากจ้างคนแบบไหน? ในโลกที่มีวิธีทำงานแบบใหม่ (Deep Work) คุณจะปรับตัวเข้ากับมันอย่างไร?
หนังสือ A Whole New Mind เล่มนี้มีคำตอบครับ
หนังสือเล่มนี้เขียนโดยคุณแดเนียล พิ้งค์ จะมาเล่าให้คุณรู้ว่าควรฝึกฝนทักษะอะไร เรียนคณะไหน และต้องปรับตัวอย่างไร ทักษะที่สำคัญในอนาคตกำลังจะเปลี่ยนไป … หลักคิด “ไม่เป็นหมอก็วิศวะ” จะยังใช้ได้จริงในอนาคตข้างหน้าอยู่หรือเปล่า?
เรามาดูกันครับ
เมื่อโลกเปลี่ยนข้าง กลายมาอยู่ในมือคนสมองซีกขวา สมองซีกซ้ายถนัดตัวเลข สมองซีกขวาถนัดศิลปะ
คุณคงเคยได้ยินมาบ้างแหละครับ สมองคนเราแบ่งการทำงานเป็นสองส่วน: ซีกซ้ายกับซีกขวา
สมองซีกซ้ายถนัดตัวเลข ตรรกะ การวิเคราะห์ต่างๆ ส่วนสมองซีกขวาถนัดความคิดสร้างสรรค์ ศิลปะ การตีความ การเข้าใจผู้คน และการสื่อสาร
ถ้าเราได้ยินคำพูดสักประโยค สมองซีกซ้ายจะเป็นตัวเรียบเรียงคำ และเข้าใจคำพูดตามตัวอักษร (ควายคือสัตว์ชนิดหนึ่ง) ส่วนสมองซีกขวาจะ “ตีความ” คำพูดนั้นเป็นความหมายที่แอบแฝงอยู่ (ควายอาจหมายถึงคนก็ได้)
ถ้ามีคนจี้ปืนใส่หัวคุณ สมองซีกซ้ายจะเตือน “อันตราย!” เพราะสมองซีกซ้ายใช้เหตุผลจากที่คุณเคยรู้มาว่า “ปืนนี่มันอันตรายนะ ยิงเข้าหัวแล้วสมองกระจุยได้” ส่วนสมองซีกขวาจะเตือน “อันตราย!” เหมือนกัน แต่สมองซีกขวาไม่รู้หรอกครับว่าปืนมันอันตรายยังไง สมองซีกขวารู้แค่ว่า “โจรคนนี้หน้าตามันโหดเหี้ยมจริงๆ แถมยังทำหน้าบึ้งตึง คงต้องเป็นคนเลวแน่”
ย้อนกลับไปแค่ 20-30 ปีก่อน โลกของเราถูกกำหนดโดยคนที่ถนัดใช้สมองซีกซ้ายมาตลอด เราจะยกย่องคนที่มีทักษะ “คิด วิเคราะห์ แยกแยะ” เพราะคนแบบนี้คิดเลขเก่ง ตัดสินใจได้เหมือนเครื่องจักร พวกเขาสามารถมานั่งปรับตัวเลขต่างๆ ในการออกแบบสินค้า ผลิต หรือจัดจำหน่าย ให้ “เหมาะสม” และมีประสิทธิภาพที่สุด</description>
    </item>
    
  </channel>
</rss>
